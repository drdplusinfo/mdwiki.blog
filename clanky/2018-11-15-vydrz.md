# Vydrž!

> Co není ve svalech, to musí být v hlavě

Během práce na **oživování** všech [Odvozených vlastností](https://pph.drdplus.info/?version=1.0&trial=1#odvozene_vlastnosti), které už měly [na kahánku](2018-09-03-velkej_fanousek.md#Dovednosti) nám nejdříve vypadla do [samostatného článku *Krása*](2018-11-09-vzpominky_na_krasu.md) (budiž jí země lehká) a teď přichází na řadu *Výdrž*. Schválně, jestli nám do konce tohohle článku vydrží.

## Odolná výdrž

Neomdlít se zranění, přežít jed, vydržet ještě chvíli trýznivou žízeň, to vše a mnohem více zkouší, čemu všemu odoláme, co všechno vydržíme.

K tomu nám dle původních pravidel pomáhá *Výdrž*, která číselně udává naši *Odolnost*... cože?

Tak znova, podle původních pravidel máme *Výdrž*, což je [spojení](http://pph.drdplus.loc:88/#vypocet_vydrze) *Síly* našeho těla a *Vůle*, což je síla naší mysli. A **k tomu** tu máme *Odolnost*, což je [pouhopouhá *Síla*](http://pph.drdplus.loc:88/#vypocet_odolnosti) našeho těla a nějaké ty drobné [úpravy za rasu](http://pph.drdplus.loc:88/#vypocet_opravy_odolnosti_podle_rasy), které mají za úkol rozdmíchávat odlišnosti mezi elfy a trpaslíky.

No, když vezmeme v potaz, že ty titěrné odlišnosti mezi rasami chceme nahradit **volitelnými** markami (asi něco jako *Průměrný elf* a teprve podle toho postih k *Odolnosti*, *Průměrná žena* a podle toho bonus k *Citu* a postih k *Síle* a tak dále), tak se *Odolnost* najednou tváří jako ryzí základ pro *Výdrž* a ještě k tomu je **úplně** stejná, jako *Síla*. To už by stálo za zrušení...

Teď se podíváme z blízka na *Výdrž*, u které si zopakujeme, že podle původních pravidel se skládá

- ze *Síly*
    - už při hledání základů pro *Charisma* jsme o *Síle* [mluvili jako o síle těla](2018-10-31-cit_pro_charisma.md#Nějaká_drobnost), o jeho odolnosti na tělesnou zátěž, takže jo, *Síla* do *Výdrže* patří
- z *Vůle*
    - to je v bledě modrém to samé jako *Síla*, však už jsme taky [souhlasili](2018-10-31-cit_pro_charisma.md#Nějaká_drobnost), že *Vůle* je silou ducha a podobně jako zátěži odolává tělo, tak nám může pomoci potíže překonat i silná mysl, takže s *Vůlí* také souhlasíme

S částmi *Výdrže* sice souhlasíme, ale jako celek nám tu něco mírně zapáchá, takovéto klasické **ale**. Ale co když je tvor v bezvědomí? Ale co když necítí své tělo?

[Podobné myšlenky](2018-11-09-vzpominky_na_krasu.md#Druhy_krás) jsme měli už u *Krásy*, kde jsme odhalili její pasivní a aktivní složky a **stejně** to cítíme i u *Výdrže*. Totiž že *Síla* je tou částí *Výdrže*, která má vliv za každého počasí, kdežto *Vůle* pouze když se snažíš.

### Snaž se

Takže *Vůle* je aktivní boj s následky, které tělo nezvládá? Chtělo by to nějaké příklady.

