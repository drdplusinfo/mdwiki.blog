# Pot a modřiny

> "Mohu vám slíbit pouze pot a modřiny!"
> "A slzy Karle, slzy!"
> "A některým i slzy." TODO CHurchil

Dál to vezmeme přes **dočasnou** únavu.

### Dočasná únava

Zdánlivě odbočíme a prozradíme, že s prvním řádkem *Únavy* máme prostý plán a to prohlásit ho za krátkodobou únavu. Myšlenka je v tom jednoduchá, *kolikrát se uženeme jak psi, ale po chvíli funění setřepeme pot a cítíme se zas čerstvě*, tedy dokud nepřesáhneme určitou hranici. A tou hranicí je náš první řádek *Únavy*.

Chceme také zavést rychlé odbourávání *Únavy* v prvním řádku, kdy ti krátký odpočinek celý první řádek *Únavy* smaže a ty budeš zas čerstvý jako rybička. Ano, správně, pes je zakopán v tom **prvním** řádku, protože když ti *Únava* z prvního řádku přeteče dál, tak té už se krátkým odpočinkem nezbavíš, na to budeš potřebovat delší klid, ovšem první řádek bude po chvíli mizet i nadále.
První řádek tak bude dělat jakýsi polštář, nárazník, který tě chrání před velkou *Únavou* při nárazových, krátkých vypjatých akcích.

- podobně jako když doběhnu vlak a v chodbičce pak funím až do příchodu průvodčího, ovšem sedám si už jen lehce zapocen
- nebo když se mi dva kilometry před cílem nafoukne puchýř a já to musím dopajdat, ale jakmile se v cíli svalím a boty zuju, je po bolesti a krátce i po únavě z jejího překonávání

A teď jak se nám *tohle* může hodit v potlačování slabosti *Vůlí*?

### Dočasně utracená únava

Když spojíme návrh na předplacenou odolnost, která nám vyřešila problém s přemýšlením, kdy se má s placením **začít**, dohromady s návrhem na *dočasnou únavu*, která nám skrytě řeší problém s přemýšlením, kdy se má s placením **skončit**, dostaneme následující návrh.