# Neviditelná recenze

13.4. 2018

## Měsíc sem, měsíc tam

S recenzí přícházím s měsíčním skluzem oproti plánu.

Mou nejcitlivější výmluvou je nový človíček, kterého teď doma máme a který se ještě nenaučil žít v izolaci, což jsem ovšem jaksi věděl předem, že.

Druhou výmluvou je, že jsem pracoval na [kalkulátoru pro ničení](https://niceni.drdplus.info), který mi krapet zamotal hlavu a [pomohli až kluci z RPG fóra](https://rpgforum.cz/forum/viewtopic.php?f=238&t=14870&sid=481ce075cc959574d691b2e02ccdefe4&start=15) a k tomu začínám pracovat na počítadle zranění a únavy, respektive léčení a odpočinku, což už je dáno mou malou disciplinovaností, protože hrabat se ve vlastním je snazší, než číst myšlenky jiných.

A poslední, nejhorší výmluvou, na kterou jsem nejméně pyšný, je zahořklost po [roztržce se Sparkle](./2018-02-15-jak_jsme_se_dusevne_minuli_se_sparkle_od_neviditelne_knihy.md), autorkou [Neviditelné knihy](http://neviditelnakniha.cz), což mi sebralo vítr z plachet a o to víc jsem raději dělal na počítadlech ničení a zranění. Ale už je to snad za mnou, protože se moje vnitřní energie po kapkách dostala na použitelnou úroveň a nedávno jsem [Neviditelnou dočetl](http://neviditelnakniha.cz). Ono totiž není čtení jako čtení.

## Recenze neviditelné knihy

### Reklama, očekávání a realita

Pamatuji si, že když jsem dočetl první kapitolu neviditelné knihy, zůstalo ve mě takové nepříjemno, něco mezi zklamáním a bolením hlavy. Asi jako když ti někdo pošle odkaz na *fakt skvělý video* a ono je ve skotské angličtině. Předevčírem jsem četl tu samou kapitolu znovu, což je asi tak po dvou měsících, a víš ty co? Jo, rád bych někomu poslal odkaz na fakt skvělý video, jen nevím, kdo si troufne na skotskou angličtinu.

Reklama na Neviditelnou knihu kolem mě plula už delší dobu, ale dokud jsem neuviděl tu na [dracidoupe.cz](http://www.dracidoupe.cz/), kde se výslovně píše, že 
> Vychází nový modul pro **Dračí doupě** a jiná fantasy RPG

tak to o mě jen tak cinkalo a nic. Samozřejmě to vypovídá něco hlavně o mě, že jsem jednoduchý a chci servírovat až pod nos, ale co mám tak vypozorované, tak je na tom stejně spousta dalších lidí.
K tomu, jak jsme vlastně pohodlní a jak nás zahlucují jednoduchosti, se dostaneme později, teď si projdeme vliv reklamního obsahu.


---
- *předchozí [<< 10.3. 2018 Technický milník - zrychlili jsme](2018-03-10-technicky_milnik_zrychlili_jsme.md)*
