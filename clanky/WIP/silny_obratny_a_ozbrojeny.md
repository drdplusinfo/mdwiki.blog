# Silný, obratný a ozbrojený

*6. 9. 2018*

Nedávno jsme si pustili myšlenky na špacír, kde se nám zapletly do [víru boje](2018-08-10-boj.md), pár dní poté jsme koketovali s [potřebnou Silou pro zbraň](2018-09-11-chybejici_sila_na_zbran.md) a teď se obdobným nevázaným stylem pustíme do zbraní a jejich potřebné *Obranosti*.

> Za intenzivní spolupráci chci poděkovat Probusovi, který se nevzdal a tak dlouho mi omlacoval různé verze návrhů o hlavu, až jsme vykřesali jednoduchost.

## Potřebná Obratnost
> Je to potřeba?

Jelikož se snažíme bojovat s přílišnou složitostí [pravidel DrD+](https://pph.drdplus.info?version=1.0&trial=1), tak nejdůležitější otázka za všech je, jestli je **přidávání** nového pravidla potřeba.

No, není a je.

Až doteď jsme se obešli bez toho, takže zjevně není.

Jenže nám už delší dobu vrtá hlavou, jak naložit s různými speciálními útoky zloděje a vůbec jak obecně zakomponovat do pravidel, že kdo je šikovnější a hbitější, má větší šanci na dobrý zásah a tím na větší zranění.

V následujícím textu si zkusíme popsat, co by potřebná *Obranost* přinesla a na závěr se znovu zeptáme, jestli bude potřeba.

## Obratnost a Útok

Souhlasíme s obecným názorem, že kdo je obratnější, je taky nebezpečnější.

Otázkou je, jestli onu vyšší nebezpečnost už nemáme vyřešenu [rozšířením *Boje*](2018-08-10-boj.md), který nově z vlastností ovlivňuje **pouze** *Obratnost* a za který si můžeme *"koupit"* lepší *Útok*, kvalitnější *Obranu* a větší způsobené *Zranění*.

Jo, tohle řeší ten **obecný** názor, že *Obranost* dělá tvora nebezpečnějším, ale ani trochu to **neřeší** *Obranost*, potřebnou pro konkrétní zbraň.

## Obratnost a zbrań

Když kdokoli z nás popadne meč, dřevěný aby ho bez problémů unesl, tak s ním celkem obstojně bude máchat a sekat do slaměného panáka.
Jakmile ale vezmeme do ruky, taktéž dřevěné, nunčaky, tak dřív než rozpůlíme jablko si rozpůlíme nějakou část těla. Podobně to bude s řemdichem, nehledě na tak obskurní zbraně jako je bič končící třemi dýkami.

Není to ale jen obtížností té zbraně? Nemá to řešit dovednost, respektive různé náročnosti ovládnutí různých zbraní?

To je tak zapeklitá otázka, že si ještě budu chvíli drbat hlavu, než na ní odpovím...

...dodrbáno, mělo.
Stejně jako je snazší řídit auto v automatu, než auto s manuální převodovkou, stejně jako je snazší zbastlit svůj první kód v PHP než v Javě, střílet z kuše než z luku, tak je snazší máchnout mečem než trojhlavým bičem s dýkami na konci.

Jenže pak se s autem v automatu vyřítíš na Jižní spojku, se svým PHP projektem dospěješ k první velké změně, z kuše budeš střílet ze hřbetu cválajícího koně a mečem se budeš snažit trefit záda hliněného golema, kde má jediné slabé místo, a najednou je to jednodušší ovládání to tam.

Ona je totiž ta úvodní složitost kapánek povrchní pohled a z dlouhodobého hlediska jde hlavně o obecný přehled a širší zkušenosti.

#### Bič
> Někdy je pevná půda pod nohama rozdíl mezi životem a smrtí

- v boji je dobrý ledva na štípance a na odzbrojování, ale hodí se při pronásledování, kdy uprchlíkovi při úspěšném útoku omotá nohy a podrazí ho (ten si nepočítá zbroj).
