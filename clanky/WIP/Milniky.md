# Milníky

# TODO rozdělit na free for all a milníky DrD+

> Pokud chceš něco dokázat, sleduj cestu, ne cíl. Protože cílů je mnoho a až jednhoho dosáhneš, najdeš další, a další, a další...
Zastav se u cíle, odpočiň si, ohlédni se kudy jsi šel, řádně se nadechni a jdi dál svou cestou.

Než začnu psát co všechno chceme v Dračím doupěti Plus [měnit](https://trello.com/b/L64FNYj3/drdplusinfo), tak řeknu, **proč** to chceme měnit. A když řeknu, přoč to chceme měnit, tak taky řeknu, proč se na to prostě nevykašleme a nejdeme hrát něco hotového, více vyladěného, prostě *bez práce*.

## Zdravá konkurence
Po dlouhá léta byl český trh ovládán starým dobrým [Dračím doupětem](https://www.altar.cz/drd/) (u kterého se vžila zkratka *DrDO* jako *old*, což mě mate, páč to vypadá jako nula), ze kterého čišela naivita a dětská hravost a které jsem si já osobně užil plnými doušky. Krásně se na to vzpomíná a občas mě bodne u srdce, že ta éra je pro mě pryč, ale na druhou stranu vím, proč už se k ní nevrátím a kam mám jít dál.

Staré dračí doupě je pro mě uzavřená kapitola z prostého důvodu - bylo na mě už příliš jednoduché. Dobře se v něm zachraňovali vesničané před stopětiprocentním zlem, ale těžko se v něm padalo na hubu z dlouhého pochodu, neúpěl jsem v něm držíc se za zlomenou nohu při pádu z pětimetrové zdi, ani jsem se nepral se svými společníky o poslední doušek zkažené vody. Vlastně jsem došel k tomu, že všechna ta hrdinství jsou fajn, jen jaksi moc **levná**. A jak víme, co je levné, s tím se plýtvá, začne toho být moc a nakonec se se to přejí.
Tudy už ne, přátelé.
 
 Než jsem se dostal k [Dračí doupě+](https://www.drdplus.info), tak jsem hrál [Dungeon & Dragons](https://rpg.stackexchange.com/questions/69772/what-are-the-major-differences-between-dd-3-0-and-dd-3-5) (tehdy třetí a následně tři-a-půltou edici), o kterém se kdekdo v mém okolí rozplýval a já díky jeho hraní pochopil, co není pro mě. Americká **epická** fantasy, kde každý nepřítel je naprosto zlý, každá zbraň naprosto vražedná, každé prostředí naprosto vymyšlené... jako kdyby se v americkém stylu odrážela ta chybějící středověká historie, která nám postavila v Evropě tolik romantických hradních zřícenin a která nás drží při zemi kdykoliv myslíme na Dračí doupě, krátké meče, kroužková brnění a bubáky ve sklěpe.
 Předpokládám, že kdybych se hodně bacil do hlavy, tak stvořím hru s indiánskými motivy, která by na rodilé severoameričany působila stejně *ustřeleně*, jako na mě působí Dungeon & Dragons. Holt mi indiánské dětství formoval echt Karel May namísto Sedícího býka.
 Takže mechaniky dobré, obrázky hezké, ale prostředí cizí. Tudy taky ne, přátelé.
 
 Po Dračím doupěti Plus, které po mnohaletém vývoji zasvítilo na potemnělém nebi českých RPG, aby za ohlušujícího rachotu vystřízlivělých hráčů zas zmizelo, přišlo [Dračí doupě II](https://www.dracidoupe2.cz), které se podobně jako Dračí doupě Plus nebálo změnit celý systém a s kuráží, za níž je náležitě trestáno nesouhlaasným mručením jiných očekávání, pokračuje v legendě Dračího doupěte. A protože Dračí doupě+ si na tabulkách, číslech a výpočtech vylámalo zuby, tak onu kuráž ke změnám vrazilo do tak jednoduchého systému, až si podle něj můžeme namazat chleba, stejně jako vykovat šlapací kombajn, pokud to dobře popíšeme.
 Mít obecný, bytelný základ je fajn, ale když není použit v konkeétních případech, zůstává pro mě jen základem. Tudy také ne, přátelé.

Shreneme si to:

- staré Dračí doupě a [Dračí hlídka](https://www.dracihlidka/#top) - jednoduchost a rozmanitost
- [Dračí doupě II](https://www.dracidoupe2.cz) - mluvení a jednoduchost
- a spustu, spoustu dalších her, které ale přeskočím, protože buďto nemají ten středoevropský nádech, nebo nejsou středověké (což neznamená, že se od nic nemůžeme učit)

A teď co je tedy [Dračí doupě Plus](https://www.drdplus.info)? Z části to, co staré Dračí doupě, plus *pot a slzy*.

- tabulku úlovku rozšířit na obecnou kvalitu jídla a přidat řešení malých porcí, potřebná porce +0, poloviční porce -6 k síle hojení a odpočinku, "o hladu" -7 (?)
- zjednodušit bonusy za obecné dovednosti, aby všechny bez rozdílu přidávaly na prvním stupni +2, na druhém +4 a na třetím +6
- zrušit [tabulku Postihů za chybějící dovednost boje se zbraní či štítem](https://pph.drdplus.info/?version=1.0#tabulka_postihu_za_chybejici_dovednost), protože to už bude obsaženo v bonusech za tuto dovednost
    - například vůdce banditů s dovedností Boje s kyji na úrovni 3 má bonus k boji i útoku +6, kdežto vesničan po rychlokurzu domobrany má s dovednosti Boje se štítem na úrovni 1 bonus k boji +2 a k obraně +2 (a vzhledem k tomu, že s kopím neumí vůbec, tak v přímém souboji nemá moc šancí, ale na druhou stranu se v rodné vesnici vyzná...)
- zrušit tabulku [Postihů ke zbrani za chybějící sílu](https://pph.drdplus.info/?version=1.0#tabulka_postihu_ke_zbrani_za_chybejici_silu) a nahradit ji za prosté za každý bod chybějící síly máš postih -1 k Boji, Útoku, ZZ a Obraně
    - a to že je zbraň nepoužitelná vyplyne z Boje, protože pokud je Boj menší než 1, tak **tohle kolo** nedokáže zbraň použít
- zrušit omezení jednoho útoku za kolo a řídit počet akcí Bojem, kdy každá akce, ať už obrana či útok zbraní, "sebere" až šest bodů boje (ale vždy alespoň jeden)
    - takže pokud někdo má se zbraní Boj 7, může zaútočit dvakrát (jednou mu to sebere šest bodů Boje, podruhé poslední jeden)
    - Bojem se "platí" i obrana se zbraní, opět jeden až šest bodů
    - tvor může vždy zkusit uhýbat, což se obzvláště hodí, když už nemá dost Boje
    - "zbytkový" Boj se přenáší do dalšího kola (ve kterém se na Boj už nehází) a to jak kladný, tak i záporný
- tvor má postih -1 za každého **dalšího** útočníka, kterému se toto kolo brání (čímkoli, ať už zbraní, štítem nebo uhýbáním).
- vrátit úder na plocho
    - jde o silnou taktickou zbraň, která navíc oficálně dovoluje jak hráčům, tak Pánu jeskyně **nezabíjet** protivníky a posunout tak příběh jiným, než *terminálním* směrem
- některé schopnosti povolánní "zveřejnit" jako obecné dovednosti s omezenými možnostmi
    - například kapsářství je dovednost, kterou se naučí většina dětí z ulice, přestože to často mají spíše jako nrazový přivýdělek, nežli hlavní činnost
- některé schopnosti povolání navázat na obecné dovednosti jako jejich pokračování
    - krom kapsářství je to například zlodějovo [Šplhání](https://zlodej.drdplus.info/?version=1.0#splhani), které je vlastně rozšířením obecné dovednosti [Šplhu a lezení](https://pph.drdplus.info/?version=1.0#splh_a_lezeni)
    - dalším příkladem je [Dovednost boje se zbraní](https://pph.drdplus.info/?version=1.0#boj_se_zbrani)
- žádná pravidla nejsou ostrov sám pro sebe
    - odkazovat na dobrodružství, příběhy, materiály z jiných pravidel a her, popsat čtenáři zaměření RPG her, aby si mohl vybrat a nebyl v půlce čtení DrD+ zklamán, že čekal něco jiného
    - spousta hráčských nápadů se do pravidel nedostane, protože je těžké se dostat k autorům a je psychicky náročné odhodlat se jim napsat, proto budou v pravidlech přímo formuláře na přidávání nápadů, které budeme do pravidel zapracovávat, nebo je alespoň uchováve veřejně bokem, pokud by se snad přímo do pravidel nehodily 
- pravidla jsou živá
    - když nás enbo hráče něco dobrého napadne, přidáme to do pravidel, když se něco neosvědčí, zas to odebereme či předěláme a forma pravidel nás v rom nesmí brzdit (proto budou pravidla primárně online)
        - je potřeba každou změnu **dobře** popsat v *Přehledu změn*
- zrušit *někdy 2k6+, někdy 1k6* a postavit náhodu na 1k6+-, **všude**
    - dvě kostky mají totiž příliš velký rozptyl a zkušenosti dobrodruhů jsou pak často druhořadé, takže hráči jen tupě hází a odevzdaně čekají, jak to dopadne
    - ona ta *magická šestka* je vlastně prostoupena celými pravidly, jakýkoli bonus zvýšený o šest je dvojnásobek, snížený o šest je polovička 
- celá pravidla vždy* dostupná v poslední verzi pro každého**
    - *co server dovolí
    - **dokud bude ctít vlastnická práva [Altaru](https://www.altar.cz)
 - pravidla rozdělená do samostatných bloků
    - pokud chci detaily o bojování, chci zadat adresu pph.drdplus.info/?version=1.0#**boj** a mít všechno o boji před sebou
    - blok klidně zopakuje vzorec či tabulku z jiného bloku (které budeme omezovat, co to půjde, ale občas to bez nich nepůjde), raději pár znaků navíc, než jedno listování navíc
- omezení absolutní nadvlády [Tabulky zranění (a únavy)](https://pph.drdplus.info/?version=1.0#tabulka_zraneni), která způsobuje, že cokoli co spočítám, musím ještě převést podle tabulky