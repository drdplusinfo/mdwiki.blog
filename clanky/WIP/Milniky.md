# Milníky

> Pokud chceš něco dokázat, sleduj cestu, ne cíl. Protože cílů je mnoho a až jedohoho dosáhneš, najdeš další, a další, a další. Zastav se u cíle, odpočiń si, ohlédni se kudy jsi šel, řádně se nadechni a jdi dál svou cestou.

Než začnu psát, co všechno chceme v DrD+ měnit, tak řeknu, proč to chceme měnit. A když řeknu, přoč to chceme měnit, tak taky řeknu, proč se na to prostě nevykašleme a nejdeme hrát něco hotového, více vyladěného, *bez práce*.

## Zdravá konkurence
Po dlouhá léta byl český trh ovládán starým dobrým Dračím doupětem (u kterého pořád nevím, jestli se vžila zkratka *DrD0* nebo *DrD1*), ze kterého čišela naivita a dětská hravost a které jsem si já osobně užil plnými doušky. Krásně se na to vzpomíná a občas mě bodne u srdce, že ta éra je pro mě pryč, ale na druhou stranu vím, proč už se k ní nevrátím a kam mám jít dál.

Staré dračí doupě je pro mě uzavřená kapitola z prostého důvodu - bylo na mě
 už příliš jednoduché. Dobře se v něm zachraňovali vesničané před stopětiprocentním zlem, ale těžko se v něm padalo na hubu z dlouhého pochodu, neúpěl jsem v něm držíc se za zlomenou nohu při pádu z pětimetrové zdi, ani jsem se nepral se svými společníky o poslední doušek zkažené vody. Vlastně jsem došel k tomu, že všechna ta hrdinství jsou fajn, jen jaksi moc **levná**. A jak víme, co je levné, s tím se plýtvá, je toho moc a začne se to přejídat.
 
 Než jsem se dostal k DrD+, tak jsem hrál i Dungeon & Dragons (tehdy třetí edici), o které se kdekdo mém okolí rozplýval a já díky tomu pochopil, co není pro mě. Americká **epická** fantasy, kde každý nepřítel je naprosto zlý, každá zbraň naprosto vražedná, každé prostředí naprosto vymyšlené... jako kdyby se v americkém stylu odrážela ta chybějící středověká historie, která 