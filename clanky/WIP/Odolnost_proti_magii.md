# Odolnost proti magii

Už z dob starého dobrého Dračího doupětě si pamatuju otázky "a můžu mu zapálit mozek"?
Odpověď vždy zněla "ne, nemůžeš", ale lišila se vysvětlení, pokud tazatel vůbec nějaké dostal.

## Proč nemůžu zapálit mozek

Samozřejmě, že správná odpoveď by měla být "můžeš, ale...", ovšem vysvětlení z toho vykřešeme pořád stejné.

Většina vysvětelení naznačovala cosi o samozřejmé obraně každého tvora, v DrD+ se to nazývá *Odolání magii* s popisem v pravidlech pro čaroděje:
> Odolání magii je podvědomá reakce každého živého tvora na magii, která na jeho tělo působí. Není k tomu potřeba žádná speciální schopnost nebo dovednost, dokonce není ani potřeba, aby terč kouzla byl čarodějem. Se stejnou efektivitou se bude magii bránit čaroděj, theurg, bojovník či rolník nebo dřevořezbář. Magii se brání i batolata a pravděpodobně i některé z doposud nenarozených dětí.
  
> O tom, zda zmíněná batolata a rolníci magii skutečně odolají, rozhoduje zejména...

... a víc neprozradíme, protože bychom mohli zkazit hru slušným hráčům, kteří se ostatním povoláním pod příručky nedívají.

Obecně se ale vzorec z čaroděje dá popsat jako *"sebevědomí cíleného tvora proti sebevědomí magické síly"*.

## Sebevědomí

Znalci čarodějových pravidel teď budou chvíli kroutit hlavou, jaké že sebevědomí, to v tom vzorci přece není, já si ale budu stát za svým, schválně jestli se mnou budete za chvíli souhlasit.

Leckdo zaměňuje sebevědomí za *Charisma*, představuje si borce, který hřmotným hlasem předkládá rozvášněnému davu své jasné a revoluční myšlenky. Někteří mají seběvědomí za sílu *Vůle*, za schopnost odolávat vnějším vlivům, vydržet ten nápor okolí a houževnatě jít za svým cílem.

Částečně proč ne, ale oboje se dá snadno splést s touhou po moci, fanatismem, ba i strachem.

Sebe-vědomí je stav jedince, kdy si uvědomuje sám sebe, kdy dokáže ostatním naslouchat, mnohdy i přijímat jejich názory, aniž ale přitom ztratil sám sebe, aniž by si své názory nechal nahradit těmi z okolí.
Čím je jedinec sebevědomnější, tím těžší je ho ovlivnit, tím přirozenější je pro něj být prostě tady a teď, často se k tomu váže i schopnost vycítit pravdu a skutečnost. Částečně se to dá nazvat *Moudrost*, která v Dračím doupěti není a to ani v jedné ze všech tří verzí (a tuším, že ji nezavedli ani v [Dračí hlídce](https://dracihlidka.cz/#top)), přesto tam vlastně je.
Schválně vás nechám v nejistotě, jsem zvědav, jestli ji někdo odhalíte (ne, není to těžké).

Sebevědomí a moudrost přicházejí se zkušenostmi, zjednodušeně a hůře řečeno s věkem, což je ještě pochopitelné u živého tvora, hůře už u golema a ještě méně pochopitelné u magické síly.

## Moudrost magické síly

Abychom se prokopali k původu moudrosti magické síly, nebo jak zkušení hráčí Dračího doupěte říkají *magenergie*, musíme si nejdříve posbírat několik střípků.

### Úroveň magie
V Dračím doupěti obecně se pracuje se sférami. Magie pochází z různých sfér, démoni pochází z různých sfér, duše odcházejí do různých sfér... cože?
Nejsem si teď jist, jak to bylo ve starém dračím doupěti a už vůbec nevím, jak to má [Dračí doupě II](https://dracidoupe2.cz) (trochu ostuda, já vím, makám na tom), ani [Dračí hlídka](https://dracihlidka.cz/#top), ale v Dračím doupěti Plus může jedinec a tím i duše dosáhnout nanejvýše úrovně dvacet jedna a nejvyšší sféra je dvacet jedna. Náhoda?

Zároveň se v Dračím doupěti (všech jeho verzích) pracuje s [Duševním světem](https://ppj.drdplus.info/#podoba_dusevniho_sveta) (pozor, odkaz na pravidla Pána jeskyně, nečti si je, pokud máš rád tajemství), který řeší vazby hmotného světa se světem duší a sférami, přestože vlastně duše ještě ve sférách nejsou.

To jsou ty "technické" střípky, znalosti, které před námi už objevili slovutní i zapomenutí badatelé.

### Úroveň života
Teď si zkusíme posbírat obecnější střepiny, které v původních pravidlech nenajdeme. 