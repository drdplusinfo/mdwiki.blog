## Zkušený systém

> Celý svět se honí za zážitky. Zážitková gastronomie! Nejlepší dárek je zážitek! Nechte starosti za zády, zážitky čekají jen na vás! Tak určitě... A přitom zážitek je jen levná náhražka toho jediného, co nám čas může opravdu dát a to zkušenosti. Zkušenosti jsou to jediné, co zbyde, když čas odplaví plevy zážitků.

Jenže mezitím se nám do hlavy navrtaly problémy naší družiny, kdy jsme se dohadovali, proč tenhle hráč dostal za jedno sezení zkušeností sedm, tenhle devět, a támhleten sice jen šest, ale protože nevynechal jedinou příležitost dát si sám sobě bonusový bod zkušenosti, tak je na tom z nás všech nejlíp. Chvíli jsme ještě jen tak brumlali pod vousy, ale jen do doby, než jsme zjistili, že někteří z nás mají o celou úroveň víc a z nás se stali pinčlové vlající v pozadí. A už byl oheň na střeše.

Vzniklo z toho několiko návrhů

- na nic nešahejme, holt někteří z nás jsou větší borci a tak už to na světě chodí
- celá naše družina dostane hromádku zkušeností a tu si mezi sebe rozdělíme podle zásluh
- na zkušenosti kašleme, Pán jeskyně nám jednou za čas oznámí, že jsme uzráli na další úroveň