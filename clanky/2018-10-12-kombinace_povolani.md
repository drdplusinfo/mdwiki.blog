# Kombinace povolání

*12. 10. 2018*

> \- A co ty 'seš vlastně zač?
> \- Zámečník, lovec, ranař, stopař po sférách, meteoroděj...

Už delší dobu si brousíme zuby na více povolání pro jednoho dobroduha a čas uzrál.

## Úroveň v celku

Od začátku jsme totiž měli jasno, že to jediné, co vlastně musíme řešit, je **celková** úroveň dobrodruha, kdežto z jakých povolání si tu celkovou úroveň poskládá, to už nám může být upřímně jedno.

Jen si to představ, tři úrovně *Bojovníka*, dvě úrovně *Čaroděje*, celkem pět úrovní

- [odolání proti kouzlu](http://carodej.drdplus.loc:88/#odolani_terce_proti_kouzlu)? celková úroveň, tedy pět
- [pevnost mysli](http://carodej.drdplus.loc:88/#vypocet_pevnosti_mysli_pro_mentalni_souboj) při *Mentálním souboji*? celková úroveň, tedy pět
- zkušenosti, potřebné pro první úroveň *Zloděje*? prostě zkušenosti pro budoucí celkovou, šestou úroveň, [tedy 32 zkušeností](http://pph.drdplus.loc:88/#tabulka_zkusenosti)

Tak prosté, tak jednoduché, tak... tak to je všechno?

A teď ta hořká část.

## Vždy připraven
> Měl takovej pěkněj opasek s nápisem "Vždy připraven!". Nebyl. Ještě ho mám doma někde schovanej...

Jakmile začneme míchat více povolání dohromady, začnou nám vyskakovat čertíci z krabičky a vypadávat kostlivci ze skříně.

### Zašmodrchaný boj
Původní pravidla totiž [*Boj* vypočítávají](http://pph.drdplus.loc:88/#tabulka_boje) z *Obratnosti* a, kromě bojovníka, ještě z druhé vlastnosti, pro každé povolání jiné.
Ani jsme se neodvažovali přemýšlet, jak něco takového početně řešit a sjednotili jsme všem, včetně onoho slavného nýmanda z Horní Dolní, základ *Boje* na *Obratnost*, jak už jste se mohli dočíst v [návrhu *Boje*](2018-08-10-boj.md).
Takže v původních pravidlech řešení neznáme, pro novou verzi už ano, jdeme dál.

### Hlavní a hlavnější vlastnost
Když už jsme u těch vlastností, tak musíme taky řešit, která vlastnost je [hlavní a která vedlejší](http://pph.drdplus.loc:88/#tabulka_povolani).

Když si vezmeme na (paškál TODO link) původní pravidla, tak se dozvíme, že
> Výběrem svého povolání automaticky dostaneš +1 ke svým hlavním vlastnostem

což je hezký, ale co s tím, když mám víc povolání?
U toho se můžeme odpíchnout od prosté zkušenosti - když dobrodruh svou dráhu okresního hrdiny teprve začíná, tak už první úroveň prvního povolání má a to ho vlastně doprovázelo po celý jeho dosavadní život. Přestože jeho schopnosti nejsou zatím příliš heroické, tak jeho ělo a mysl v mladých letech formovalo právě to jedno, úplně první povolání. Ta ostatní přišla až později, kdy osobnost i tělesná stavba jsou víceméně uzrálé.
A co s tím? S tím můžeme říci, že pouze **úplně první** povolání přidává +1 k hlavním vlastnostem, další případná povolání už nikoli.

A taky můžeme přijít s prostým návrhem pro novou verzi DrD+ a to, už žádné automatické zvyšování hlavní vlastnosti na první úrovni. Ono to že je bojovník silnější i obratnější, než dobrodruzi jiných zaměření, smysl dává, ale **ne automaticky**. Co když příběh bludného rytíře začíná ochrnutým hochem, který se od mala v sedě stará o zbroje pánů a hltá každý jejich pohyb, než se nad ním prozřetelnost ustrne a za jeho neutuchající chuť do života ho zázrakem spravenou páteří odmění? Co když potměšilý kapsář začínal coby tlustý, zpohodlnělý synáček kupcův, kterého otec pranýřoval za každou chybičku v účetnictví, jakýkoli úspěch přešel mlčeným a když hrnec falešné trpělivosti přetekl z obou stran, tak ho nakonec vydědil s tím, že 