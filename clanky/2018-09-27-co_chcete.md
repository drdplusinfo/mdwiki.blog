# Co chcete?

> Američtí vědci již zjistili, co žena chce, jen si to mezitím rozmyslela. My tušíme, co nechcete, jen jsme ještě nerozmysleli, co s tím.

Paul se před nedávnem [chopil průzkumnu](https://huskarlar.blogspot.com/2018/08/dotazniky-pro-ne-hrace-drd.html) mezi prostým lidem, [hráči](https://drive.google.com/open?id=1Z2OGXDFqHMFOQ-_lhnC3pRGnF0cWTbY6P5S8mSie8vE) i [plebejlci](https://drive.google.com/open?id=1Ybzq5BjRXODd4_PRt8plD_0wksW_F_lX4eQpiwdwHao) a tady jsou celková čísla, jednotlivé postřehy hlasujících i naše komentáře.

Dodáváme, že ten nejdelší komentář se nám sem nevešel a s [Velkým fanouškem jsme ho řešili zvlášť](./2018-09-03-velkej_fanousek.md).

## Suma sumárum
- první hlasující *2018/08/02 11:57:52 pm EET*
- poslední hlasování *2018/09/16 11:02:28 pm EET*
- celkem hlasujících *44*

Nasbíralo se nám čtyřiačtyřicet odpovědí, což není v českých luzích a hájích málo.
**Děkujeme každému, kdo si na hlasování našel čas.**

Jen doufáme, že kvůli zkratce časové zóny *Eastern European Time* na nás nepřijde finanční kontrola...

## Hrajete?

> Jaký je váš vztah k DrD+?

| Aktivita | Hlasujících |
|-----|:---:|
| *Dříve jsem ho hrál/a* | 23 |
| *Stále ho hraji* | 21 |

Tohle nás přepvapilo, že je stále tolik aktivních hráčů. Sice si myslíme, že ta čísla jsou mírně zavádějící a skutečnost bude horší, protože část hlasujících jsou naši známí, ale to je tak pět lidí, takže optimismum stoupá.

## Fuj

> Co se vám na DrD+ nelíbí?

| Nelíbí | Hlasujících |
|-----|:---:|
| Pravidla pro další herní situace (naložení, cestování, rychlost...) | 23 |
| Přílišná celková obtížnost pravidel | 20 |
| Soubojový systém | 13 |
| Povolání Theurg | 17 |
| Povolání Kněz | 14 |
| Systém povolání | 7 |
| Systém zkušeností | 7 |
| Povolání Zloděj | 6 |
| Povolání Bojovník | 6 |
| Způsob tvorby postavy | 6 |
| Povolání Hraničář | 5 |
| Základní pravidla (hody, zranění) | 5 |
| Tvorba postavy | 5 |
| Povolání Čaroděj | 4 |
| Tabulky, tabulky, tabulky | 2 |
| Levelování příšer | 1 |
| Mentální souboj | 1 |
| Složitost systému zranění a léčení | 1 |

> Tabulky, tabulky, tabulky. Je to šílený. Co se týče povolání, bylo by snažší, kdyby prostě všechny byly levelovaný podle Role-playe jako Hraničář a Kněz.

Ryzí *hraní role* je doména [Dračího doupěte II](http://www.drd2.cz/), do té se moc pouštět necheme, i proto, že je to velmi specifický styl hraní a my bychom rádi udrželi všechy styly, které původní autoři DrD+ načtnuli, tedy jak silné hraní rolí, tak i prosté hody kostkou a malou násobilku.
Předpokládáme ale, že klíčem tvého návrhu je ono *"bylo by to snazší"*, v čemž máš pravdu a my to budeme řešit zjednodušováním a zpřehleňováním současných pravidel.

> Tabulky nepomáhají spíše hru zpomalují a znepřehledňují.

Jo, jenom v PPH je 75(!) tabulek a mnohé z nich jsou tam opravdu zbytečné, v tom horším případě se pajk snaží jakžtakž zpřehlednit příliš složité pravidlo. Po tomhle budeme šlapat. 

> Tim ze tabulky nestoupaly linearne ale exponencionalne, dochazelo k tomu ze theurg delal 10km siroke firebally, nebo ze valecnik daval tak velky dmg, ze one-shotnul kohokoliv z party. Naopak nektere pravidla nebyly receny vubec (jako povinnost pro bijce mit alespon polovinu fint obourucnich s tim, ze pravidla ani nedefinovala co je obourucni finta)

Ano, tohle už interně řešíme a nechat to tak nechceme. Podle nás není kamenem úrazu exponenciála, ale právě to, že exponenciálně roste moc dobrodruhů. Chceme současné tabulky používat jako převodní například mezi spotřebovanou magenergií a zraněním, nebo hmotností zvednutého předmětu, ale s **bonusy jen jako prostředníky**, nikoli základem pro výsledek. Vysvětlíme to příště a ano, z téhle změny nás ještě bude bolet hlava...

> Povolání Theurg;Vyšší úrovně se zdají být "rozbité", viz. například theurgův velký mord, hraničářovo splynutí s živlem etc. etc.

Tak, to je v bledě modrém to předchozí, tedy exponenciální růst moci. Budeme ladit základ pravidel a sledovat, jak to ujasní a zmírní tyto superschopnosti.

> Různý přístup povolání k získávání schopností, respektive nevyváženost povolání.

Tohle považujeme za výhodu, kdy si může každý hráč vybrat z jiného stylu hraní, ale máš pravdu, že *něco tady smrdí*. Když si vezmeme dvě povolání, která by si měla být při souboji víceméně rovna, což je bojovník proti zlodějovi, tak zloděj bude mít na většině úrovních výhodu. Chceme vytvořit jakýsi interní *"ceník"* efektů (zveřejněný v pravidlech Pána jeskyně), který nám zpřehlední moc, kterou propůjčují jednotlivé schopnosti a tím odhalit nesrovnalosti. Zároveň chceme snížit růst moci u některých povolání, který zavání více Marvelem, než středověkou fantazií.

> Přepočtové tabulky. Řada situací se řeší mnoha čísly. Jako GM jsem je zjednodušoval hodem na určitou vlastnost.

I my jsme často rezignovali na všechna ta "co s čím a za kolik" a drželi jsme se často prostého hodu proti pasti na nějakou dovednost se stupněmi *5 / 10 / 15* a výsledky *a sakra / uff, to bylo těsné / pohoda*.

> drobnosti - třeba chybějící vzorové postavy, chybějící opora tvorby postavy pro PJ atd.

Souhlas, jak samotné zjednodušení vytváření postav, tam i vzoroví padouši a náhodní poutníci, také pravidla pro boj se skupinou (aby chudák PJ nemusel házet za každého komára v hejnu zvlášť, byť tam něco v tomhle stylu už [naznačeno je](https://bestiar.drdplus.info/#charakteristika_hejna)).

> Některé základní "zlodějské" schopnosti nepřístupné ostatním povoláním alespoň jako menší bonus k hodu (základní šplh a například tichý pohyb by měl být schopen trénovat každý, kdo se o to zajímá. I základní stopování by nemuselo být omezené výhradně na hraničáře). U nás to byl problém, když chtěl bojovník (hbytá elfka) spolupracovat se zlodějem na "méně obtížném" průniku kamsi...

Souhlasíme, u zloděje je *"neveřejnost"* schopností nejbolestivější, ovšem i ostatní povolání by se mohla o něco podělit. Částěčně tohle vyřeší nejjednoduší cesta a to připravovaná možnost kombinovat povolání, což by samo o sobě ale nutilo Pána jeskyně dělat ze sedláků částečné zloděje, aby se uměli skrývat před žárlivými manželkami, takže druhá změna bude právě ve schopnostech jednotlivých povolání, kdy některé budou přeměněny na obecné Dovednosti (přičemž povolání pak dostane možnost na této obecné Dovednosti stavět a dosahovat nadlidských výkonů, jak se na hrdiny sluší a patří).

> absence alchymisty, nesmyslne rozdily v rychlosti a zivotech postav ruznych urovni,chybi kombinace povolani

Ten alchymista zatím není ani v plánu - ne že bychom ho nechtěli, nebo že bychom o stestku po něm slyšeli po prvné, ale než si dovolíme vůbec pracovat na novém povolání, tak musíme vyčistit stůl, a že je na něm nějakého svinčíku.
Propastné rozdíly ve schopnostech postav na různých úrovních je opět případ s exponenciálními tabulkami, to budeme pitvat a narovnávat a pilovat, seč nám mozky budou stačit.
Kombinaci povolání připravujeme a vypadá to, že ze všech změn bude zrovna tahle nejsnazší.

> Nemám výhrad. Drobné rozpory jsme vyřešili mezi hráči.

Pane jo, vysokoškolák se třemi tituly a náběhem na členství v Menze, blahopřejeme! A nebo jsi tvor s obdivuhodně vyvinutým selským rozumem a já začínám přemýšlet, jak tě obtisknout do [marky](https://paper.dropbox.com/doc/Marky-hrdinu-i-padouchu-4WNOSwzOGzSDLguzneiHn)...

> nevyváženost povolání, rozdělování bodů zázemí (šlechtic je skoro nehratelný - nemá staty ani dovednosti), na vyšších lvlech je system nereálný

Tak tak, většinu z toho jsme už rozebírali výše, šlechtice a vůbec zázemí chceme řešit, jen nám v hlavě svítí majáček, že to nebude procházka růžovým sadem, nýbrž běh ve spodním prádle šípkovými keři.

> nevyváženost jednotlivých povolání i některých schopností v rámci povolání

S tímhle byh nám měl pomoci zmiňovaný *"ceník"* výsledků, kdy bychom jasněji viděli, jak mocná je která dovednost a podle toho se pak budeme rozhodovat, co upravovat.

## Bezva

> Co se vám na DrD+ líbí?

| Líbí | Hlasujících |
|-----|:---:|
| Základní pravidla (hody, zranění...) | 40 |
| Pravidla pro další herní situace (naložení, cestování, rychlost...) | 39 |
| Povolání Theurg | 35 |
| Tvorba postavy | 38 |
| Systém zkušeností | 42 |

Doufáme, že sebou neplácneme příliš vedle, když to shrneme jako *"ta vážná stránka Dračího doupěte plus"*, tedy to co dělá život dobrodruha v DrD+ těžším.
Se systémem zkušeností osobně nemáme nejlepší zkušenosti a chceme popsat další možnosti, jak získávat nové úrovně, než jen *"hodnocení jednotlivců"*.

## Hmm

> Co byste na DrD+ zlepšili?

| Zlepšit | Hlasujících |
|-----|:---:|
Soubojový systém 23
Pravidla pro další herní situace 28
Povolání Bojovník 13
Povolání Theurg 21
Základní pravidla (hody, zranění) 13
Tvorba postavy 15
Systém zkušeností 8
Povolání Bojovník 13
Povolání Čaroděj 10
Povolání Kněz 21
Povolání Hraničář 11
Povolání Theurg 21
Povolání Zloděj 8
Zranění a léčení 1

> Obecně zpřehlednit "roztahaná" pravidla, kdy související jsou v různých částech příručky

> Vyváženost mezi povoláníma. Čaroděj je OP *(overpowered, příliš silný)*. Hrancl (*Hraničáíř*) je složitej pro PJ (*Pána jeskyně*)

> System tabulek potrebuju absolutne zmenu. Bylo by fajn vydefinovat moznou vybavu a jeji mozne itemy. To at se itemy nelisi jen cisly, ale i ruznymi abilitami. A dalsi a dalsi ...

> Celý systém povolání / souboj / herní situace je příliš složitý. Dva hody kostkou by měly stačit na většinu věcí, bez hledání složitých pravidel a "jak to tady vlastně bylo?!"

> Soubojový systém se mi líbí (rozdíl mezi sazažením a zraněním protivníka), jen je při vyrovnanějších protivnících je dost zdlouhavý. Tím ale trpí většina her. Také by to možná chtělo trochu vypilovat čarodějovu magii, ze začátku se mi zdál dost málo použitelný. "Vrhací" kouzla se zdála drahá a často minula, problém byl i s dotykem u vitální magie. Celkově příručka pro PJ byla dost náročná na čtení. Hlavně pasáže o sférách a fungování magie. Kdybych neměl průpravu z DrD 1.6 a určitou obecnou představu, dost bych se v tom ztratil. Pamatuju si taky, že se jedna pasáž odvolávala na obrázek (kouzelník na jakémsi jevišti světa), který byl dost o ničem.

> Tvorba postavy;pridat pravidla pro alchymii, zaridit kombinace povolani

## O tabulkách

> Jaký je/byl váš vztah k tabulkám ve hře?

| K tabulkám| Hlasujících |
|-----|:---:|
| Nechal/a bych jen Tabulku zranění a únavy, zbytek předělat | 6 |
| Zahodil/a bych je, exponenciální závislost také 1| 3 |
| Nevadí/ily mi | 8 |
| Sjednotil/a bych je do jedné, vše se bude dále přepočítávat, ale jen s jednou tabulkou, exponenciální 7 |
| závislost zůstává pro všechno, předělat vzorce | 7 |
| Bez nich si tu hru nedovedu představit, dávají mi smysl a nechal/a bych je tak, jak jsou 1| 0 |

## O dovednostech

> Co si myslíte o obecných dovednostech?

| S dovednosti | Hlasujících |
|-----|:---:|
| Některé mi chybí | 22 |
| Chtěl bych je mnohem víc provázat s povoláními | 20 |
| Přijdou mi spíš zbytečné | 7 |
| Současné Dovednosti mi stačí | 9 |

> Dovednosti jsou dle mého mírný krok správným směrem. Ale možná bych je použil spíš jako FATE systém pracuje s aspekty a skilly. DrD+ pravidla jsou na to prostě příliš úzkoprsá a zkostnatělá.

> Přijdou mi spíš zbytečné;řada dovedností jako nošení zbroje dávala díky herním mechanismům smysl spoustě hráčů, avšak třeba znalost města spíš ne. Hráči dokázali řadu věci dobře zahrát, či zdůvodnit třeba vyšší inteligencí své postavy a některé dovednosti se jednoduše nevyužili. Omezil bych je na takové, které jsou pasivní.

> Má-li každá postava jen jedno povolání, měla by mít možnost se učit základní věci i těch ostatních (základní stopování, tichý pohyb, skrývání se, možná i jednoduchá protikouzla) zajímá-li se o to postava/hráč.

> drobnosti co si nevyřeší jen kretén

> nějak je sjednotit, zdá se mi, že jich tam je hodně jen tak random

## A co dál

> Máte zájem o verzi 2.0?

|  Chci nové, tradiční od roku 2001, s originální recepturou, zaručeně bio, organic a fair trade | Hlasujících |
|-----|:---:|
| Ano | 36 |
| Ne | 8 |