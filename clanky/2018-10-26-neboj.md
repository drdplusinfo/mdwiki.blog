# Neboj

*26. 10. 2018*

> Čísla jsou jako bohové, mohou být všechno a nic, lidé je naoko tolerují a přitom je uctívají

V obšírném [návrhu *Boje*](2018-08-10-boj.md) jsme vykřesali více života pro smrtící boj v [Dračím doupěti plus](https://www.drdplus.info) a hlavně jsme přidali hru čísel, kdy můžeš přelévat energii z jedné bojové akce do druhé a na jednu tak klást větší důraz, zatímco druhá akce ostrouhá a také jsme body *Boje* podmínili počet vědomých činností, které v jednom kole zvládneš, takže jsme tím zavedli *více akcí za kolo*.

Celkový dojem z toho máme pořád dobrý, ale už se nám několik detailů rozleželo v hlavě. Prostě normální vývoj.

## Brouk v hlavě

> Hoď si, jestli to dokážeš hodit

Ono je to vlastně pořád stejná písnička. Na [původních pravidlech](http://pph.drdplus.loc:88/#boj) nám vadí, že body *Boje* vlastně jen určují pořadí akcí a pak povolují, nebo spíše zakazují [finty](http://bojovnik.drdplus.loc:88/#finty).
Pořadí v boji jsme víceméně zrušili, *Převahu* potřebnou pro finty vlastně taky, byť jsme jen ukázali, že vzdávat akci dřív, než ji zkusíme, je něco mezi chabou morálkou a blbostí. Takže z bodů *Boje* zbyly jen dvě funkce a to ony nové, tedy počet akcí za kolo a přelévání energie mezi akcemi.

### Počet akcí
Jelikož nás zajímá jen vliv bodů *Boje*, tak si zopakujeme pouze, že na každou vědomou bojovou akci potřebuješ alespoň jeden bod *Boje*. Toť vše. Schválně jestli nám tahle potřeba vydrží do konce tohohle článku.

### Energie akcí
A za většinu akcí bys měl zaplatit šest bodů *Boje*. Pokud na ní oběttuješ bodů méně, tak máš k téhle podvyživené akci postih. Využít se to dá při přelévání bodů *Boje* mezi akcemi, kdy odflákneš obranu a dáš protivníkovi *řádnou ďahu do čenichu*.

Oboje nám dává smysl, ale začínáme pochybovat, že jsou k tomu potřeba body *Boje*.

## Chcete mě?
Na *Boj* se háže na začátku každého kola pomocí 1k6±, připočte se z vlastností [pouze *Obratnost*](2018-08-10-boj.md#Shrnutí) a k tomu nějaké ty úpravy za zbraň.