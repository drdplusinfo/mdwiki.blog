# Cit pro charisma

*2. 11. 2018*

V [Inteligentním bojovníkovi](2018-10-10-inteligentni_bojovnik.md#Zručný_přesun_bodů_Boje) jsme si položili řečnickou otázku

> Jenže, co je ta **duševní** zručnost?

A odpověděli jsme si, že jsou to *Smysly*. Ovšem museli jsme nejdříve *Smyslům* [rozšířit mandát](2018-10-10-inteligentni_bojovnik.md#Smyslný_boj) a ano, smrdělo to *výjimkou*.

Ovšem chvíli po zveřejnění *Inteligentního bojovníka* se [ozval na RPG fóru Vito](TODO) a poradil nám, že *duševní zručnost*


> To jest charisma. Ono v pravidlech se vícekrát hovořilo o tom že síla=vůle, obratnost=intelienci a zručnost=charismatu. Jsou tři fyzické a tři duševní vlastnosti. A jsou si navzájem protikladné a jiné zase symetrické.

Je to jedna z těch vět, u kterých bychom si přáli, aby to tak bylo, ale kvůli nějaké drobnosti to nedokážeme přijmout.

## Drobnost

Hledali jsme duchovní **zručnost**, tedy jakýsi cit pro vlastní jednání, pro vlastní možnosti, ale charisma známe jen jako působení na ostatní, ovlivňování tvorů okolo. Takže celá Vitova poznámka je výstřel do tmy? Zkusme si nejdřív porovnat ty ostatní dvojice:

- *Síla* a *Vůle*
    - síla těla je nejen síla svalů, ale také pevnost těla, tedy jak schopnost udržet více, tak i vydržet více
    - vůle mysli je schopnost vytrvat ve svém konání a udržet i vlastní názor i příčetnost, tedy je to jak schopnost vydržet více, tak i udržet více
- *Obratnost* a *Inteligence*
    - obratnost těla je hbitost a mrštnost, s jakou dokáže tělo zareagovat, rychlost s jakou dokáže změnit pozici a využít prostorových možností
    - inteligence mysli je bystrost a důvtip, s jakým dokáže mysl najít další cestu, využít duševních možností
- *Zručnost* a *Charisma*
    - zručnost těla je o vnímání okolí i svého těla, o drobných odchylkách od klidu, které smysly zachytí a dokáží je využít v citlivé pozvolné akci
    - charisma duše je o vyzařování osobnosti, o ovlivňování názorů a pocitů ostatních, o veřejné sebejistotě

*Síla* s *Vůlí* i *Obratnost* s *Inteligencí* jsou si podobné a skutečně v nich vidíme symetrii mezi tělem a duší, ale u *Zručnosti* a *Charisma* ne. Charisma možná obsahuje kousek citu, kterým jedinec dokáže rozpoznat pocity davu, vycítí náladu ostatních, ale nepotřebuje to, stačí mu, když bude působit seběvědomě, mluvit pevně a jednoduše a ostatní se časem podvolí jeho kouzlu osobnosti. Charisma není zručnost duše...

## Zručnost duše

Tak znova, co je ta duševní zručnost? Co je ta duchovní výbava, která umožňuje vnímat sebe i okolí, dovolí s citem a z lehka měnit své nálady i nálady ostatních? Že by to byl prostě *Cit*?
    
    TODO zmínka o efektu kouzla podle Vůle, podobně jako Síla ovlivňuje zranění při zásahu.

---

- *předchozí [<< 29. 10. 2018 Minuta inteligence](2018-10-29-minuta_inteligence.md)*
