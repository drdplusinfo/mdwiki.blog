# Hrdina do pléna - *Páter od rány*

V Zahoře to vře a zasmrádá zároveň. Poté co Naibra podnikla obranou invazi na potlačení útlaku všech dvou údajně trpících Naibřanů, aby vládou vytlačila svobodu, trpaslíky, vliv Hodu a další prvky bezvládí a chaosu, dále nastolila byrokracii, prodloužila na trojnásobek povinnou vojenskou službu a co mělo hodnotu a šlo naložit, aby bylo zachráněno krádeží či mělo dokonce nohy tak převeleno do centrální Naibry.

Na severu Zahory stále častěji podnikají podezřele drzí a ještě podezřeleji vychytralí skřeti výpady na trpaslíky pro potvrzení odvěkého nesváru. Jejich rychlonohé hlídky jsou ke spatření i ve Velrybích vrších na západním území, podnikající odvážné průniky do nitra Hodu, přepadávající jen tak mimochodem uprchlíky, kteří započali svůj útěk kvůli Naibře a teď v něm pokračují kvůli skřetům.

Mezi trpaslíky ba i lidmi tím přibývají lokální hrdinové, aby po záblesku slávy získali čestné místo na některém z místních hřbitovů.
Roste ale vnitřní napětí mezi obyvateli, protože ne každý je ochoten opustit rodnou vísku a konflikt tak prohořívá do klanů a rodin, aby mezi členy vrazil palčivý klín a pozvolna, trpělivě a bolestivě je odděloval.

Pod Modrými horami, v severní a nejstudenější Zahoře se před těmito útrpnými časy, ještě v politickém klidu, vojenském míru a oblastním sirotčinci objevil uzlíček s trpasličím potěrem, s tvářemi napuchlými pláčem ale pažemi již silnými a a hlasem jako chrámový zvon.
Jak rostl mezi ostatními výrostky, brzy se naučil lokty získávat prostor k nadechnutí a sousto jídla dřív než ostatní. Pronikavým pohledem, sebejistotou a citem pro skutečnost přiváděl v zoufalství vychovatelky, zvyklé na tvrdý režim a kázeň bez odmlouvání a vlastních názorů. Mnohokrát mu tresty zkoušely ohnout hřbet, aby ho po týdnech samotky, hladu a špinavé práce našli klidného, se zářícíma očima a s novou zásobou pravd bez obalu, které je tak drásaly.

Z ústavu odešel předčasně, sotva domutoval, na zvláštní výjimku ředitelky a rovnou do Modrých hor, za hrdými skalními trpaslíky. Ale ani zde mu útrapy neskončily, když se hrdí horalé ukázali až moc pyšní na svůj původ, ustrkovali ho za jeho podobu s drobnějšími trpaslíky z nížin a pokud jim silnými pažemi zkoušel dokazovat opak, v zubech ho vynesli za dědinu a beze slova na cestu přidali několik kopanců. Přesto vytrval. Něco hledal, tušil co, byť neměl ponětí kde to najít.
Až na samé hranici Zahory se Severem, kde se rodí báje a pověsti na strašení dětí, našel chrám, kde ho mniši přijali takového, jakým se za ta léta stal.
A pomalu z něj otesávali zatvrdlou hořkost, aby ho navrátili na samý začátek a mohli mu ukázat správnou cestu. Víc nestihli.

Sporý ale statný trpaslík, který mnichy přijal za své bratry a boha hor a vichru za svého otce se právě nacházel ve fázi, kdy odhodil všechny duševní zábrany včetně ochranných zdí proti útočnému světu vůkol. Byl v tu chvíli zranitelný jako nemluvně, připraven na zrovuzrození, když zaútočili skřetí komanda. Mniši ho ochránili, on sám neschopen více než v koutě štkát a krýt se před hrůzou života, který se příliš brzo potkává se svým koncem. Zbyl jen on a několik málo řeholníků, kteří beze slova posbírali to nejnutnější, na hřbet si naložili raněné a chtěli se vydat do nížin.

Tak prudký návrat do reality nemohl nechat nalezence bez následků. Řval na ně, kopal do nich, mlátil hlavou do zbytků chrámu, drtil skřetí mrtvoly nahými chodidly, rval je na části. To všechno mu mniši tolerovali. Než zaútočil perlíkem na netknutou svatyni boha hor a vichru, kterého obvinil z neúčasti a pokrytectví.
V ruinách, se zlomenou duší, se ztracenou vírou a zavrženým přáteli zůstal sám. Čekal až si pro něj skřeti přijdou. A doufal že to bude brzo.

Nedočkal se.

Po tři roky se potácel bez ducha horami, děsil svým nahým tělem, vlasy i fousy do všech směrů, perlíkem ošoupaným od netečného tahání za sebou, bezhlasými projevy zuřivosti bijíc se pěstmi do hlavy s ústy dokořán, ale bez hlásku.
Až se našel. Oči se mu opět rozsvítily zájmem, odpustil sobě, odpustil bohovi. A opustil ho. Stejně tak hory, stejně tak Zahoru. Musel dál, kamkoli, jen pryč.
    Až našel trojici Tvůrců. A jednoho z bohů si vybral za vlastního. Toho, který všem měří stejně. Který nic neslibuje a když dává, tak i bere. Boha smrti.

Atributy pátera od rány:

- silný duchem, pažemi i hlasem
- lehce zádumčivý, nedělá mu potíže dřív praštit než mluvit, je zvyklý rány vracet, ale dokáže i rány strpět, pokud mu to přijde ku prospěchu světu
- ve městech se pravidelně ztrácí, nerozumí lidem, kteří jinde žít neumí, samotný si nejlépe odpočine o samotě v horských výšinách, ale k životu potřebuje společnost
    protože ve skutečnosti neumí být dlouhodobě sám, rozumné bytosti vůkol mu dávají smysl života

Schopnosti pátera od rány:

- kněz
- umí se ohnat obouručním kladivem i pěstmi
- dokáže přežít v nehostinné divočině
- vyzná se v lidských duších, ale ne ve městech
- nikdy nejel na koni
