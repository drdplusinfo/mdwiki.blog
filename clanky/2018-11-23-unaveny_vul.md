# Unavený vůl

*23. 11. 2018*

Začalo to nenápadně, nejdříve jsme prohlásili, že [odvozené vlastnosti asi zrušíme](2018-09-03-velkej_fanousek.md#Dovednosti), protože se nám nechce se s nimi počítat, potom jsme skutečně [zrušili *Krásu*](2018-11-09-vzpominky_na_krasu.md) a vzápětí [*Výdrž* i s *Odolností*](2018-11-19-vydrz.md#Závěr). Ovšem zatímco z *Krásy* nezbylo nic a po *Odolnosti* zůstala jen *Síla*, tak *Výdrž* nám narazila hlavou do zdi a my teď budeme studovat statiku, abychom odhalili, zda tu zeď prorazila, nebo se nám to jenom zdálo.

Připomeňme si teď poslední slova *Výdrže*

> a po mém skonu nezbude nikoho, kdo by oddal *Odolnost* s *Vůlí*

A je to tak, *Výdrž* se nám totiž rozsypala na pasivní odolnost těla vyjádřenou *Silou*, a aktivní odolávání duše vyjádřené *Vůlí*. Ale jako **most** mezi tělem a duší se nabídla *Únava*, tedy energie, kterou naše tělo zaplatí za naši tvrdohlavost.

A mimochodem, chceme zrušit ty [třípísmenné zkratky](http://pph.drdplus.loc:88/#tabulka_povolani) jako *Sil*, *Obr*, nebo třeba *Vol*, která vždycky měla být *Vůl*, kdyby jenom se původní autoři nebáli, že se najde nějakej vůl, kterému by byla pro smích. Nám ovšem do smíchu nebylo, protože zkratky jsou povětšinu času hlavě zkratkou do pekel dlážděnou zmatením a nejistotou.

## Zaplať
> Všechno má svou cenu, jenom najít kupce

V předchozím článku o *Výdrži* jsme dospěli k [závěru](2018-11-19-vydrz.md), že *Výdrž*, to **spojení** *Síly* a *Vůle*, je potřeba změnit, **rozpojit** na pasivní samozřejmou a aktivní volitelnou složku. Jo, v každé změně je zakopán pes a u odvozených vlastností máme pocit, že se procházíme po psím hřbitově. Tady je rov s nápisem *Ani smrt mě nerozdělí*.
Od začátku článku [Vydrž!](2018-11-19-vydrz.md) jsme totiž směřovali k tomu, že nechceme číselné spojení *Síly* a *Vůle* a přitom jsme se dostali k závěru, že obě vlastnosti chceme zapojit, tedy že je chceme oddělené, ale zároveň aby **spolupracovali** a jako spojnici mezi odlišnými světy těla a duše jsme našli *Únavu*.

Vlastně podobný nápad vznikl v naší družině už před několika lety, ale bylo to jen o slovní dohodě a o citu. Ale teď začíná tomuhle nápadu hra o život, protože jedna věc je domácí zabydlené pravidlo, které se probudí jednou za čas a druhá věc je jádro psaných pravidel.

### Hra o život
Herně bychom chtěli, abychom si hodili na *Odolnost* našeho těla a zjistili, zda nám [neštovice](https://ppj.drdplus.info/?version=1.0&trial=1#tabulka_nemoci) začínají podlamovat nohy a pokud tělo bitvu prohrává, tak abychom měli možnost zatnout zuby a **když je to potřeba**, dokázali překonat oslabení.

Napadá nás k tomu

- že za takové *Zatnutí zubů* se bude platit *Únavou*
- že by to šlo použít při jakékoli *zesílené snaze*
    - třeba při čarování, když potřebuješ kouzlo uspěchat, nebo na něj nemáš dost magenergie a potřebuješ sáhnout do tělesných rezerv
    - nebo při nárazovém tělesném výkonu jako zoufalý skok přes propast, vyrvání řetězů, řev podlamující kolena smrtící přesile
    - že přehnaná snaha může přivodit chybu, křeče, přetržené vazy, mdloby a další následky
    - že zatím nevíme, zda *zesílenou snahu* pojmenovat *Přehánění*, *Zatnuté zuby*, nebo prostě *Zesílená snaha* 🤔
- že je potřeba vyřešit čas, za který ti *Únava* přibude

Cenu v bodech *Únavy* vidíme jasnou, samotné použití *zesílené snahy* pak vidíme taky růžově, ovšem velkým oříškem bude **čas**.

Pojďme nejdřív k tomu nejjednoduššímu, k ceně za *Zatínání zubů*, čas nečas.

#### První cena

Přihodí se mi, že mě dožene bolest hlavy ze včerejšího opíjení celníků, která mě potrápí postihem -1 k tělesným úkonům a protože je Pán jeskyně zákeřnost sama, tak taky -2 k duševním činnostem. Jindy bych tiše trpěl, ale stín halapartny za oknem mi dává jasný signál, že teď potřebuju zabrat a postih se mi vážně nehodí do krámu, takže ho zkusím potlačit. Kolik mě *tohle* bude stát síly?

- cena v podobě *Únavy* se přímo nabízí a to jeden bod *Únavy* za **dočasné** potlačení postihu o jedna, prostě jedna ku jedné

V mém případě bych se tedy měl unavit během *přemáhání se* za jeden bod *Únavy*, pokud bojuju s kocovinou při pohybu, třeba až polezu na střechu, a za dva body *Únavy*, pokud bojuju s kocovinou při přemýšlení, třeba až se budu snažit rozpomenout se, kterým směrem je ústí kanalizace.

Vyvstávají nám otázky

- musím "platit" **zvlášť** za potlačení tělesného postihu a **zvlášť** za potlačení duševního postihu?
- jak velký postih dokážu potlačit?

##### Platební situace

> Budete platit zvlášť, nebo dohromady?

S placením zvlášť či jednou a dost to vidíme jasně, je to pořád jedna a ta samá příčina, jen s různým dopadem na různé činnosti, takže když už jsem dokázal kocovinu potlačit při přemýšlení, tak jsem ji zároveň a stejnou měrou potlačil i pro lezení po stromě.

*Vážně? Zní to nějak moc matematicky a suše. Takže když mě bolí zub a chci zpívat, tak jednou překonananá bolest u zpěvu je pak pro mě vyřešená i při luštění křížovky?*

Kdo sem pustil toho hnidopicha... Fajn, tak se zamyslíme hlouběji.
Ve chvíli, kdy začnu dělat nějakou činnost, tak se nastavuju na současné podmínky - oťukávám si nepřítele, kterým je mnohdy bolest, někdy prostě slabost a učím se ho porazit v konkrétní situaci, třeba bolest hlavy při lezení po prosluněné střeše. Když se situace změní, například si kecnu za sopouch a zavřu oči, hledajíc v hlavě vzpomínku na kanalizační síť, tak... hmmm... tak je to jiná situace, jiné prostředí a asi budu muset bolest hlavy porazit úplně znovu, v úplně nových podmínkách. Sakra, to nezní jako jádro jednoduchého pravidla.

Ovšem jádro pudla a tím i řešení jsme už vlastně nakousli, nejdříve u [Krásy](2018-11-09-vzpominky_na_krasu.md##Druhy_krás), potom u [Výdrže](2018-11-19-vydrz.md#Odolná_výdrž), totiž že problém je s mícháním těla a duše, se slepováním tělesných a duševních vlastností. V našem příkladu jsme míchali tělesný výstup na střechu a duševní vybavování si plánku kanalizace. A to je celé, stačí tohle nemíchat.
Budeme proto otlačovat **zvlášť tělesný postih** k tělesným vlastnostem a **zvlášť duševní postih** k duševním vlastnostem, byť má onen postih stejnou příčinu.

A teď vyřešme, jaký největší postih ještě dokážu potlačit.

##### Potlač

Nejjednodušší pravidlo pro maximální velikost potlačeného postihu by bylo *Potlačit dokážeš postih až do výše tvé *Vůle*,* ale ještě si s tím nejsme jisti kvůli nedávnému navýšení vlastností z [nuly na šest](2018-10-22-nula.md), takže každý zdravý začátečník by hned dokázal potlačit postih až -6, což je ještě o jedna větší postih, než [nejvyšší možný](2018-10-22-nula.md#Nekonečný_začátek).
I když vlastně... není ono to samoregulační? Když mám postih mínus šest a odpočatou *Vůli* plus šest, tak mám vlastně zrovna teďka *Vůli* nula, to už toho moc nepotlačím. Takže samo od sebe se vlastně potlačování postihu omezilo nanejvýš na polovinu *Vůle*, protože postih mínus dva k *Vůli* šest, to máme *Vůli* ještě pořád čtyři a postih potlačíme celý, ale jakmile máme postih mínus čtyři, tak nám z šestkové *Vůle* zbude jen dvojka, takže z postihu potlačím jen mínus dva. No vida jak se tohle vyřešilo.

*A co rekurze?*

Začínáme mít alergii na hnidopichy... Ale jo, přiznáváme, že rekurze je problém. Když si totiž snížím postih o jedna, tak se mi vlastně sníží i postih k *Vůli*, ne? Takže si můžu zase o kousek snížit postih, zase se mi vrátí kousek *Vůle*, zase potlačím postih... a najednou jsem bez postihu.
TODO to je ok, s postihem totiž bojujeme pořád a když mi klesne postih k Vůli, tak to platí pro ostatní činnosti, ale jakmile chci zase bojovat s postihem, tak bojuju pořád s tím původním a při boji s ním se mi vůle nezvedla.

TODO 
 
A teď pojďme na seřizování hodinek.

#### Čas

Potíž s časem je, že když se budu snažit horečně přečíst zakázanou kapitolu v knize Hříchů, tak mi bude *Únava* přibývat přeci jen pomaleji, než když budu rvát holýma rukama menhir, z pod něhož vyčuhují pruhované onuce mého druha.

Důležité je *nezavádět nové pravidlo tam, kde už nějaké je*, takže správná otázka zní *Je tu už nějaké obecné pravidlo na trvání akcí?* Hmm, jsou tu [kola boje](2018-10-29-minuta_inteligence.md), je tu [Tabulka času](https://pph.drdplus.info/?version=1.0&trial=1#tabulka_casu), je tu [Tabulka opravy bonusu za čas](https://pph.drdplus.info/?version=1.0&trial=1#tabulka_opravy_bonusu_za_cas), pravidlo pro [Pevně stanovenou dobu](https://pph.drdplus.info/?version=1.0&trial=1#pevne_stanovena_doba) a nebo [Pevně stanovený výsledek](https://pph.drdplus.info/?version=1.0&trial=1#pevne_stanoveny_vysledek)... no dobrý, ale co s tím? Všechna tahle pravidla vypadají na první pohled použitelně, ale jejich **platidlem je čas**, jenže my vlastně hledáme jako **platidlo *Únavu*** a čas až jako její měřítko. Takže znova, správnější otázka bude *Je tu nějaké pravidlo na Únavu v čase*? No jéje, máme přeci [Únavu jako...](https://pph.drdplus.info/?version=1.0&trial=1#tabulka_unavy_z_pohybu) (postávání, šourání, chůze, spěch, běh, sprint), tu už vypadá použitelně.

#### Opice
Fajn, takže mám opici, že by mi knížecí zvěřinec mohl závidět a z ní postih -1 k tělesným činnostem, takže se radši jen tak poflakuju, ovšem dokud nezjistím, že mi nějak podezřele zlehknul opasek. Jakmile mi dojde, která bije, tak se vrhnu za zlodějem naplno, tudíž sprintuju, takže mi má přibývat [jeden bod únavy za dvě kola](https://pph.drdplus.info/?version=1.0&trial=1#tabulka_unavy_z_pohybu). Jenže mě zpomaluje kocovina a to se teď opravdu nehodí, takže zaberu naplno, primát neprimát, a postihu se zbavím. Zaplatím za to jedním bodem únavy za... za... no za **stejnou dobu**, za jakou mi přibude únava z právě prováděné činnosti, tedy ze sprintu, takže za dvě kola. Prostě se mi **zdvojnásobí** náročnost sprintu.

Ovšem biřicové si našeho zběsilého závodu všimli a oba nás v průjezdu překvapili ratištěm do čelistí, takže zatímco oba pliveme krev, já se snažím převzít kontrolu nad situací, nasadím své *Charisma* a... a sakra, kocovina se hlásí i teď, tak to ne! Soustředím se a s bolestí hlavy zabojuju. Pán jeskyně mi určí, že jelikož se při monologu snažím spěchat, aby mě snad strážci zákona nestihli předčasně umlčet, tak se unavuji [jako při spěchu](https://pph.drdplus.info/?version=1.0&trial=1#tabulka_unavy_z_pohybu), tedy jeden bod únavy za půl hodiny. No, tak dlouho snad mluvit nebudu, ovšem abych se zbavil postihu -2, musím zaplatit dvěma body *Únavy*, ovšem za stejnou dobu, takže za půl hodiny, takže se mi **ztrojnásobí** náročnost přesvědčování strážníků, ale v tak krátkém čase, že mi to snad Pán jeskyně odpustí, ne?

Ne. Tedy dpustil by, jenže si neodpustil poznámku, že jsme sprintovali celkem deset kol, takže mám vlastně už deset bodů *Únavy*, což je další postih -1 za *Únavu* a k tomu si přisadí, že se mi špatně mluví s pusou plnou krve, za čož mi dá další postih k mluvení -2. Za co mě trestá?! Chvíli se handrkuju s ostatními hráči, jestli se krvi v puse dá odolávat *Vůlí*, až to nakonec rozsekne Pán jeskyně s tím, že je to postih víc za bolest, než za krev a já tak dostal zelenou zkusit potlačit i tenhle postih. Celkem tedy chci odolat postihu -2 -1 -2 = -5 během půl hodiny, což Pán jeskyně rozpočítá na postih -1 na šest minut, takže po mě chce jeden bod *Únavy* s tím, že mluvím skoro pět minut... Ne, to nezní jednoduše.

Vidíme, že není problém s odoláváním postihu *Vůlí*, pokud odoláváme po celou dobu, za kterou **běžně** dostaneme bod *Únavy*, ale jakmile se dostaneme k činnosti, která unavuje za tak dlouhou dobu, že musíme začít **rozpočívat** kolik asi tak bodů *Únavy* vychází na ten krátký časový úsek, ve kterém se snažíme, tak to začne být na hlavu. Takhle ne.

### Předplacná odolnost
Začali jsme navrhovat různá řešení, jedno z těch smysluplnějších znělo, "tak si to předplať".

Tak si to zkusíme. Pokud chci odolávat kocovině, bolesti zubů s příchutí spoceného ratiště a k tomu spocené únavě ze sprintu, celkem -5, tak si musím úplné potlačení postihu zaplatit pěti body *Únavy* a to hned, žádné rozpočítávání v čase. Jo, to zní rozhodně jednodušeji. Jenže jak dlouho to předplacení bude trvat? Předplatil jsem si na půl hodiny mluvení bez postihu, jenže co když se po pár větách zlodějíček vzpamatuje a zas frkne, takže honička začne nanovo? Pořád je postih upozaděn na celou půlhodinu? To asi ne, sprint unavuje už po dvou kolech. Takže po dvou kolech mi předplacení zmizí a musím platit každé dvě kola znovu, tentokrát ale bez postihu za úder do čelisti, samozřejmě. Jenže chmaták po pár uličkách zařve "Pomóóóć, vraždááá!", takže za chvíli se budu muset zase obhajovat slovně, tentokráte před rozvášněným davem. A teď co, platí ještě to první předplacení? Nebo to sprint "sežral"? Pořád tu něco smrdí.

Ona je to vlastně stejná komplikace, jakou jsme [řešili v rozsáhlém *Boji*](2018-08-10-boj.md#Výsledky_až_na_konec,_ale_čeho?) a to je právě ten čas. Proměnlivý, v každém okamžiku s trochu jiným vlivem, vonící realističností a smrdící složitostí a zmatením.

Nechme dokonalé vzorkování digitálním převodníkům a zahoďme to chaotické rozpínání a msrskávání časových úseků.

Jenže kudy dál? Dál to vezmeme přes dočasnou únavu.

### Dočasná únava

Zdánlivě odbočíme a prozradíme, že s prvním řádkem *Únavy* máme prostý plán a to prohlásit ho za krátkodobou únavu. Myšlenka je v tom prostá, kolikrát se uženeme jak psy, ale po chvíli funění setřepeme pot a cítíme se zas čerstvě, tedy dokud nepřesáhneme určitou hranici. S tou hranicí je náš první řádek *Únavy*.

Chceme zavést rychlé odbourávání *Únavy* v prvním řádku, kdy ti krátký odpočinek celý první řádek *Únavy* smaže a ty budeš zas čerstvý jako rybička. Ano, správně, pes je zakopán v tom **prvním** řádku, protože když ti *Únava* z prvního řádku přeteče dál, tak té už se krátkým odpočinkem nezbavíš, na to budeš potřebovat delší klid, ovšem první řádek bude po chvíli pořád mizet. První řádek tak bude dělat jakýsi polštář, nárazník chránící chvíli před velkou *Únavou*, podobně jako když doběhnu vlak a v chodbiččce pak funím až do příchodu průvodčího, ovšem sedám si už jen lehce zapocen.

TODO a co příklad s bolestí, se kteoru když bojuju, tak mě okamžitě unavuje a když s ní bojovat přestanu, tak velice rychle mizí, viz krátkodobá únava

A teď jak se nám *tohle* může hodit v potlačování slabosti *Vůlí*?

### Dočasně utracená únava

Když spojíme návrh na předplacenou odolnost, která nám vyřešila problém s přemýšlením, kdy se má s placením začít, dohromady s návrhem na *dočasnou únavu*, která nám skrytě řeší problém s přemýšlením, kdy se má s placením skončit, dostaneme následující návrh.

S jak velkým postihem chci svou *Vůlí* bojovat je na mě, byť zvládnu nejvýše potlačit tak velký, jaká je má *Vůle*, ovšem okamžitě za něj získávám přesně tolik bodů *Únavy*, o kolik jsem dokázal postih srazit. Toť vše, zbytek vyřeší krátkodobá a dlíuhodobá únava. TODO

---

- *předchozí [<< 19. 11. 2018 Vydrž!](2018-11-19-vydrz.md)*
