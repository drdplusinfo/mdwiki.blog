# Pidi pravidla - *Úroveň nula*

*25. 3. 2019*

> Zvládnut jeden velký začátek znamená zvládnout spoustu malých konců

Na podzim loňského roku jsme zjistili, že uzrála dřívější mlhavá myšlenka s minimálními pravidly, jejíž zárodek vychází z [bolehlavu](2019-03-12-ucime_se_z_chyb.md#Jak_dál) pravidel současných a který byl vydatně zaléván více či méně příjemnými [debatami na RPG fóru](TODO).

Ta myšlenka chtěla svůj čas

- první kousek pravidel jsme do kódu začali přenášet 26. 1. 2014, kdy nás zatím ani **nenapadlo** něco v pravidlech měnit
- doménu [drdplus.info](https://www.drdplus.info) jsme zaregistrovali 3. 4.2017, kdy už jsme podvědomě **tušili**, že internetová podoba pravidel nám pomůže s případným rychlým zveřejňováním novinek
- základy tohoto blogu jsme položili o půl roku později 18. 11. 2017, kdy už jsme si bokem psali některé **nové** nápady
- [pracovní skupinu na RPG fóru](https://rpgforum.cz/forum/viewtopic.php?f=238&t=14936#p532749) jsme založili 1. 5. 2018, kdy už nám bylo jasné, že to chce nejen novinky, ale i **změny** v jádře pravidel
- [naše Trello](https://trello.com/b/L64FNYj3/drdplusinfo) jsme začali zasypávat nápady a úkoly jen o pár dní později, 17. 5. 2018, kdy se nám rozšířilo vědomí a bylo jasné, že s hlavou zaraženou v písku DrD+ toho moc neobjevíme a že by to chtělo se mrknout, jak jsou řešena [jiná slovní RPG](https://rpgforum.cz/anotace)

Ale teprve v listopadu 2018 se našich hlavách uklidnila fujavice a klesl prach, zvířený záplavou nápadů a pocitů, které se v nás uvolnily po zpřetrhání řetězu, kterým jsme byli připoutání ke starým, *nedotknutelným* pravidlům a my jsme konečně mohli s klidem na duši prohlásit, že se ve zmatku původní mlhoviny myšlenek začala tvořit nová hvězda, zatím mrňavá a sotva viditelná, ale už se schopností držet volné myšlenky u sebe a ve správnou chvíli tu kterou ideu přijmout.

Od té doby nemyslíme na nic jiného, než na pidi pravidla.

## Pidi definice
> Jak velké je ještě malé?

Otázkou do pranice je, co by v těch pidi pravidel mělo být, aby **už** k něčemu byla a přitom to nebylo dalších [šest příruček pro hráče](2018-12-07-predstavy_minulosti_poslove.md#Poslové).

Připomeneme si nejdříve jedno z našich hesel a pak si dáme špetku teorie, která je vlastně v každém z nás, jen máme její jednotlivé části v jiném poměru:

> Dobré pravidlo směr ukazuje, špatné zakazuje

Ono to zní vzletně a krásně, ale má to svá ale, protože, jak bylo i [původním tvůrcům známo](2019-03-15-predstavy_minulosti_myty.md#Odkaz_dračích_tvůrců), *každý z nás je jiný*, což nám dává úžasnou rozmanitost a přidává spoustu komplikací.
Z našeho hraní známe [TODO typy viz facebook](), do toho jsou někteří šmrcnutí cifršpionem, který nedovolí číselnou úlitbu, či snad vynechání(!) výpočtu, protože pravidla jsou svatá (z čehož vzniklo naše tvrzení, že [chlapi čísla milujou](2018-10-31-cit_pro_charisma.md#Užitek_citu) a Jersonům milný [dojem](TODO rpg fórum), že tím myslíme *všechny* chlapy na světě), další by nejradši dělal všechno, co v pravidlech není, mnohdy až ostatním na truc a teď babo raď, co s tím.

Když strčíme hlavu do vesmíru a zařveme, *"Potřebujeme vůbec pravidla?!"*, tak nejdříve nic neuslyšíme, protože ve vakuu na nás zvuk kašle, ale když chvíli počkáme a budeme tvrdit, že hlasy v naší hlavě nejsou z nedostatku kyslíku, tak ušlyšíme hráče všude po světě, kteří hulákají jeden přes druhého "AnoNéAnóóŃééééAnéééAjóóFůůj" a aby to zmatku nebylo málo, tak po krátké analýze hlasu zjistíme, že někteří dokonce po chvíli odporují sami sobě.
On je to totiž normální vývoj, prostě něco strašně chceme, pak to dostaneme, předávkujeme se tím a pak na to máme chvíli alergii, než se naše potřeba srovná na takové to *akorát*.

Hrát bez pravidel je krásné, ale ještě jsme nepotkali borce, kterým by to vydrželo delší dobu. Je to jako [divadlo bez scénáře](TODO vizita asi odkaz na recenzi), které dokáže stejně tak překvapit, jako přehrabovat hlušinu. Zkusili jsme si to, límilo se nám to, ale je to tak křehké, tak závislé na souznění jednotlivých hráčů, že na to budeme už asi jen vzpomínat.

My pravidla považujeme za mapu, která nám radí, kudy *můžeme* jít, ale do ničeho nás nenutí. Když budeme mít chuť zajít do lesa, chceme se mrknout do mapy, kde je nějakýpooblíž, když se ztratíme, chceme se mrknout do mapy, kudy dál, ale nechcem dálnici, ze které jde sjet až za patnáct kilometrů a na záchod můžeme jen na benzínce o dva kilometry blíže.

No jo, my ale chceme pidi mapu, jaká mapa je tak pidi, že to už není špatně složený kapesník, ale dá se z ní ještě něco vyčíst? Osobně bychom chtěli mapu, která nám řekne, kde jsme **teď** a která nám ukáže, jaké cesty z ní vedou **ven**.

Za onu startovní pozici, za ten špendlík na mapě, který říká *"stojíš tady"*, považujeme **nulu**.

## Závěrem

---

- *předchozí [<< 21. 3. 2019 Zmrtvýchvstání odvozených vlastností](2019-03-21-zmrtvychvstani_odvozenych_vlastnosti.md)*

