# Pidi pravidla - *Úroveň nula*

*25. 3. 2019*

> Zvládnout jeden velký začátek znamená zvládnout spoustu malých konců

Na podzim loňského roku jsme zjistili, že uzrála dřívější mlhavá *myšlenka s minimálními pravidly*, jejíž zárodek vychází z [bolehlavu](2019-03-12-ucime_se_z_chyb.md#Jak_dál) pravidel současných a kterýžto zárodek byl vydatně zaléván více či méně příjemnými [debatami na RPG fóru](TODO).

Ta myšlenka chtěla svůj čas ⏳

- první kousek pravidel jsme do kódu začali přenášet 26. 1. 2014, kdy nás zatím ani **nenapadlo** něco v pravidlech měnit
- doménu [drdplus.info](https://www.drdplus.info) jsme zaregistrovali 3. 4. 2017, kdy už jsme podvědomě **tušili**, že internetová podoba pravidel nám pomůže s případným rychlým zveřejňováním novinek
- základy tohoto blogu jsme položili o půl roku později 18. 11. 2017, kdy už jsme si bokem psali některé **nové** nápady
- [pracovní skupinu na RPG fóru](https://rpgforum.cz/forum/viewtopic.php?f=238&t=14936#p532749) jsme založili 1. 5. 2018, kdy už nám bylo jasné, že to chce nejen novinky, ale i **změny** v jádře pravidel
- [naše Trello](https://trello.com/b/L64FNYj3/drdplusinfo) jsme začali zasypávat nápady a úkoly jen o pár dní později, 17. 5. 2018, kdy se nám rozšířilo vědomí a bylo jasné, že s hlavou zaraženou v písku DrD+ toho moc neobjevíme a že by to chtělo se mrknout, jak jsou řešena [jiná slovní RPG](https://rpgforum.cz/anotace)

Ale teprve v listopadu 2018 se našich hlavách uklidnila fujavice a klesl prach, zvýřený záplavou nápadů a pocitů, které se v nás uvolnily po zpřetrhání řetězu, kterým jsme byli připoutání ke starým, *nedotknutelným* pravidlům a my jsme konečně mohli s klidem na duši prohlásit, že se ve zmatku původní mlhoviny myšlenek začala tvořit nová hvězda, zatím drobounká a sotva viditelná, ale už se schopností držet volné myšlenky ve své přitažlivosti a ve správnou chvíli tu kterou ideu přijmout.

Od té doby nemyslíme na nic jiného, než na pidi pravidla.

## Pidi definice
> Jak velké je ještě malé?

Otázkou do pranice je, co by v těch pidi pravidlech mělo být, aby **už** k něčemu byla a přitom z toho nebylo **hned** dalších [šest příruček pro hráče](2018-12-07-predstavy_minulosti_poslove.md#Poslové).

Připomeneme si nejdříve jedno z našich hesel a pak si dáme špetku teorie, která je vlastně v každém z nás, jen máme její jednotlivé části v jiném poměru.

### Kompas

> Dobré pravidlo směr ukazuje, špatné zakazuje

Ono to zní vzletně a krásně, ale má to svá ale, protože, jak bylo i [původním tvůrcům známo](2019-03-15-predstavy_minulosti_myty.md#Odkaz_dračích_tvůrců), *každý z nás je jiný*, což nám dává úžasnou rozmanitost a zároveň přidává spoustu **komplikací**.

Z našeho hraní známe [TODO typy viz facebook](), do toho jsou někteří šmrncnutí cifršpionem, který nedovolí číselnou úlitbu, či snad dokonce vynechání(!) výpočtu, protože pravidla jsou svatá, další by nejradši dělal všechno, co v pravidlech není, mnohdy až ostatním na truc a teď babo raď, co s tím.

#### Vyladěná anarchie
Když strčíme hlavu do vesmíru a zařveme, *"Potřebujeme vůbec pravidla?!"*, tak nejdříve nic neuslyšíme, protože ve vakuu na nás zvuk kašle, ale když chvíli počkáme a budeme tvrdit, že hlasy v naší hlavě nejsou z nedostatku kyslíku, tak ušlyšíme hráče všude po světě, jak hulákají jeden přes druhého *"AnoNéAnóóŃééééAnéééAjóóFůůj"* a aby to zmatku nebylo málo, tak po krátké analýze hlasu zjistíme, že někteří dokonce po chvíli odporují **sami sobě**.
On je to totiž normální vývoj, prostě něco strašně chceme, pak to dostaneme, předávkujeme se tím a pak na to máme chvíli alergii, než se naše potřeba srovná na takové to *akorát*.

Hrát bez pravidel je krásné, ale ještě jsme nepotkali borce, kterým by to vydrželo delší dobu. Je to jako [divadlo bez scénáře](TODO vizita asi odkaz na recenzi), které dokáže stejně tak překvapit, jako přehrabovat hlušinu. Zkusili jsme si to, líbilo se nám to, ale je to tak křehké, tak závislé na souznění jednotlivých hráčů, že na to budeme už asi jen vzpomínat.

#### Mapa na kapesníku
Nad pravidly se dohadujeme, protože pravidla existují a když neexisutjí, tak se dohadujeme úplně stejně, protože si snažíme nějaká vymyslet. Abychom ten kolotoč aspoň zpomalili, když už ho nedokážeme zastavit, tak *TODO řešení budou malá, ale mnohé obsahující pravidla*.

My pravidla považujeme za mapu, která nám radí, kudy *můžeme* jít, ale do ničeho nás nenutí. Když budeme mít chuť zajít do lesa, chceme se mrknout do mapy, kde je nějaký hájek poblíž, když se ztratíme, chceme se mrknout do mapy, kudy dál, ale nechceme dálnici, ze které jde sjet až za patnáct kilometrů a na záchod můžeme jen na benzínce o dva kilometry blíže.

> - *To už ten kousek vydržíš, ne?*
> - *Ne.*

No jo, my ale teď chceme *pidi* mapu a jaká mapa je tak pidi, že se z ní dá ještě něco vyčíst, že to už není jen špatně složený kapesník? Osobně bychom chtěli mapu, která nám řekne, kde jsme **teď** a která nám ukáže, jaké cesty z ní vedou **ven**.

Za onu startovní pozici, za ten špendlík na mapě, který říká *"už se nehledej, stojíš tady"*, považujeme **nulu** a nula je jedno z našich pravidel, které používáme tam, kde hledáme začátek.

### Začátek
Před časem jsme objevili [nulové vlastnosti](2018-10-22-nula.md#Závěrem), stav, kdy už nedokážeme nic udělat, stav, který má novorozeně. Vlastnosti **začínajícího** dobrodruha jsme tak posunuli z [původní nuly](https://pph.drdplus.info/?trial=1#tabulka_ras) na šest, což je stav náctiletého, utíkajícího v rozkvětu puberty od nudného bezpečí svých rodičů za lepším, dobrodružnějším světem.

Už tehdy jsme věděli, že šestka je začátek zdravého, mladého, profesí zatím nepokřiveného člověka. Co jsme ale nevěděli, byla odpověď na otázku *"co s těmi profesemi"*, máme se hned vrhat do bonusů k vlastnostem za povolání, když jsme hlavní a vedlejší vlastnosti [zrušili](TODO)? Máme hned vyřešit odlišnosti jednotlivých ras, když to někteří považují za [svazující](TODO rpg forum)? A máme se okamžitě zabývat rozdíly muže a ženy, kolem kterých byl teprve [humbuk](TODO rpg fórum)?

Nakonec jsme to rozlouskli a shodli jsme se, že když začátek, tak od nuly, a když od nuly, tak všichni.

V pidi pravidlech proto chceme

- úroveň nula
    - prostě zatím žádné povolání, každý dobrodruh bude prostý *obyvatel* (což pro nás [není nová myšlenka](https://pph.drdplus.info/?trial=1#tabulka_povolani))
- pouze člověka
    - další rasy přijdou hned potom, ale na test pidi pravidel nejsou potřeba
- každou vlastnost s počáteční hodnotou šest
    - vlastnost na nule [bude znamenat](2018-10-22-nula.md#Závěrem) *nepoužitelná vlastnost* a ve většině případů i *nepoužitelný hrdina*
    - [výjimečné vlastnosti či dobré zázemí](https://pph.drdplus.info/?trial=1#tabulka_rozhodnuti_hrace) zatím neřešíme
    - [vliv rasy](http://pph.drdplus.loc/#tabulka_ras) ani [povolání](http://pph.drdplus.loc/#tabulka_povolani) zatím taky není žádný

Co nám zbývá a co ještě nemáme pořádně rozmyšlené jsou

- škrábance a dočasná únava
    - první řádek zranění a první řádek únavy chceme změnit na "spotřební", kdy se budou obnovovat mnohem rychleji, než další řádky za tou hranicí, kdy mnozí z nás už raději couvnou, jelikož pocítí osten skutečné bolesti
- hod proti pastem
    - už při hraní podle původních pravidel jsme většinu pastí dělili na čtyři stupně s hranicemi `5 ~ 10 ~ 15` po vzoru [postihu za zranění](http://pph.drdplus.loc/#postih_za_zraneni) a teď plánujeme něco podobného s hranicemi `6 ~ 12 ~ 18` 
        - ano, má to návaznost na vlastnosti [začínajícími na šestce](2018-10-22-nula.md#Šestka)

## Zachovejte paniku
> Cože? A co kouzla a dovednosti a vybavevní a zázemí a... a... a vůbec!

Zatím ne, zatím to nejde. Zkoušeli jsme to, hledali jsme cestu, jak současná pravidla zjednodušovat a zpřehledňovat postupně, ale to se nám nepodařilo, takže teď hledáme novou cestu, na které budeme části původních pravidel nacházet, oprašovat a jednu po druhé zkoušet zasazovat na tvrdé, nové jádro pidi pravidel. Všeho dočasu.
Nejdříve se musíme ujistit, že pidi jádro nových pravidel drží a taky chceme zjistit, co všecho už dokáže při skutečném hraní pokrýt. 

## Závěrem
Nemáme rádi víno vyrobené [řízeným kvašením](TODO), ani chleba bez kvásku, cena za urychlení je pro nás prostě příliš vysoká.

Proto jsme se zastavili v běhu, zpomalili a zjistili, že potřebujeme pidi jádro pravidel, které bude stabilní a pokryje přirozenou cestou co nejvíce herních situací.

Pro takové jádro chceme použít pouze člověka jako nejprůměrnější rasu, úroveň nula a tím žádná povolání, vlastnosti začínající na šesti, hod proti pastem s doporučenou jednou škálou a dočasnou únavu a malá zranění

---

- *předchozí [<< 21. 3. 2019 Zmrtvýchvstání odvozených vlastností](2019-03-21-zmrtvychvstani_odvozenych_vlastnosti.md)*

